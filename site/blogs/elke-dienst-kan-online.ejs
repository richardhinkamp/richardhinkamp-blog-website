<article>
    <div class="meta">
        <h1>Elke dienst kan online!</h1>

        <p class="date">
            Geplaatst op <strong>11-11-2011</strong>
        </p>
    </div>
    <p>Afgelopen woensdag was ik samen met Bram en Jurgen in de Beurs van Berlage voor de <a target="_blank" href="http://www.sprout.nl/230/challengerday-2011">Sprout Challenger Day</a>. Een erg leuke dag vol inspiratie, zeker aan te raden voor ondernemers! Tijdens de lunch was er een programma “Meet The Dragons” waarin vier ondernemers twee minuten kregen om hun businessplan te pitchen aan een jury. Het concept zoals de meeste mensen zullen kennen van het TV programma Dragons Den.</p>
    <p>De vier deelnemers waren Inge Proost van <a target="_blank" href="http://www.dinerate.com/">Dinerate</a>, Victor van Tol van <a target="_blank" href="http://www.snappcar.com/">Snappcar</a>, Sjors van der Heide van <a target="_blank" href="http://halomotorcycles.com/">HALO Motorcycles</a> en Conny Bergsma van <a target="_blank" href="http://www.zebralegal.com">Zebralegal</a>. Zie de website van <a target="_blank" href="http://www.sprout.nl">Sprout</a> voor een <a target="_blank" href="http://www.sprout.nl/74/34868/nieuws/verslag-zebralegal-nog-in-de-race-voor-1-miljoen.html">samenvatting van de pitches</a>. Van deze vier bedrijven, waren er drie met een online dienst.</p>
    <p>Tegenwoordig is internet een dermate essentieel onderdeel van veel nieuwe bedrijven. Je ziet dat internet voor sommige bedrijven de enige plek is waar ze bestaan, een (vast) kantoor is geen must meer en ook de product of dienst zelf kan online geleverd worden. De overduidelijke voorbeelden zijn natuurlijk webshops die nog steeds als paddenstoelen uit de grond schieten. Een veel gehoord geluid is dat internet niet geschikt is voor elke branche. Ik was dan ook blij verrast door de laatste deelnemer en de uiteindelijke winnaar, <a target="_blank" href="http://www.zebralegal.com">Zebralegal.com</a>.</p>
    <p><img style="border-width: 0px; border-style: solid; margin: 5px; float: right; width: 300px; height: 135px;" alt="Zebra Legal" src="/blogs/img/zebralegal.png" />De advocatuur is niet een branche die ik zelf snel associeer met online diensten, maar blijkbaar heb ik dat helemaal mis. Zebralegal is namelijk niet een advocaten bureau met een mooie website, nee het is een online dienst waar zonder tussenkomst van een advocaat een juridisch document opgesteld kan worden. Wanneer bijvoorbeeld een geheimhoudingsverklaring nodig is, kan deze online opgemaakt worden. Via een formulier worden alle benodigde gegevens voor dit document gevraagd. Afhankelijk van gekozen opties worden bepaalde onderdelen wel of niet gevraagd en komen dus zo in het uiteindelijke document. Het resultaat is een Word-document dat zo gebruikt kan worden, of verder bewerkt kan worden in een eigen huisstijl.</p>
</article>

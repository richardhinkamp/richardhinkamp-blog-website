<article>
    <div class="meta">
        <h1>Sociale innovatie? klinkt stoffig!</h1>

        <p class="date">
            Geplaatst op <strong>01-12-2012</strong>
        </p>
    </div>
    <p>Ik vind persoonlijk de term "sociale innovatie" erg stoffig klinken en ik heb niet het gevoel dat mijn hart daar sneller van moet gaan kloppen. Wanneer we het hebben over plezier in je werk, gewoon simpel "fun", dan heb je mij wel te pakken! Het schijnt dat 70% van de werknemers in Nederland niet plezier heeft in het werk en 24% zelfs een hekel heeft aan zijn werk, althans <a target="_blank" href="http://www.mkbservicedesk.nl/4864/70-procent-werknemers-vindt-baan.htm">volgens Leen Zevenbergen</a>. Gelukkig kan ik me hier helemaal niets bij voorstellen.</p>
    <p>Afgelopen dinsdag was ik bij de <a target="_blank" href="http://mkbkrachtcentrale.nl/">MKB Krachtcentrale</a> van <a target="_blank" href="http://www.syntens.nl/">Syntens</a>. Het was alweer het derde jaar dat ik hier mocht zijn. Elk jaar weer een dag vol inspiratie over, jawel, sociale innovatie. Nadat we de begonnen waren met een super leuke presentatie van een "professor" over innovatie in Europa, ben ik bij het inspiratie podium gaan zitten. Erg leuk was het verhaal van&nbsp;<a target="_blank" href="http://www.iedp.nl">Iedereen Elke Dag Plezier</a>&nbsp;over het belang van plezier in de werk en de potentie die je daarmee aanboort. Verrassend was <a target="_blank" href="http://vimeo.com/54505319">het verhaal van Maaike van Mourik</a> die haar eigen basisschool was begonnen om haar ideeën over onderwijs in de praktijk te kunnen brengen. Verder nog erg leuke verhalen van oa. Finext / Springfish over een bedrijf echt zonder lagen in de <a target="_blank" href="http://nl.wikipedia.org/wiki/Semco#Semco-stijl">Semco Stijl</a>&nbsp;en handige tips van Wouter Hoge van <a target="_blank" href="http://www.webdesigning.nl">Webdesigning.nl</a>.</p>
    <p>Speciale aandacht verdiend het verhaal van <a target="_blank" href="https://twitter.com/ankewiersma">Anke Wiersma</a>&nbsp;genaamd "Sociale innovatie kent enkel winnaars". Het verhaal is te <a target="_blank" href="http://www.ankewiersma.nl/homepage/de-energiedag-van-de-mkb-krachtcentrale-2012/">lezen op haar website</a>, maar ik hoop dat we snel de video er van terug kunnen kijken, want de emotie waarmee het verteld werd was erg mooi. <a target="_blank" href="http://vimeo.com/54836147">Inmiddels staat de video ook online!</a></p>
    <p>Afsluiter van de dag was Leen Zevenbergen met een verhaal over duurzaam ondernemen. Niet over milieu besparingen, CO2 reductie of iets uit die hoek, maar duurzaam op het menselijke vlak. Hoe ga je met mensen om, of het nou klanten of collega's zijn, hoe verander je een cultuur in een bedrijf. Erg leuk om eens:</p>
    <p style="text-align: center; "><iframe allowfullscreen="" mozallowfullscreen="" webkitallowfullscreen="" src="http://player.vimeo.com/video/54471805?title=0&amp;byline=0&amp;portrait=0&amp;badge=0" frameborder="0" height="281" width="500"></iframe></p><p style="text-align: center; "><a href="http://vimeo.com/54471805">leen zevenbergen</a> from <a href="http://vimeo.com/punkmedia">punkmedia</a> on <a href="http://vimeo.com">Vimeo</a>.</p>
    <p>Het was een dag vol inspiratie met voor mij het belangrijkste: Verandering kun je niet aansturen, maar moet je laten gebeuren. Er werden allerlei termen voor gebruikt die dag, Semco Way, Rhijnlands, dienend leiderschap, termen waar ik de definitie allemaal niet van weet, maar ik geloof wel in het verhaal. Echte verandering gebeurd pas wanneer mensen overtuigd zijn van de verandering en zich betrokken voelen bij deze verandering. De eerste ideeën om binnen BeSite te gaan doen stonden al op papier voordat we terug waren in de Achterhoek. Volgend jaar ben ik weer bij!&nbsp;</p>
    <p><em>Origineel geplaatst op <a target="_blank" href="http://www.besite.nl/kladblok/305/sociale-innovatie-klinkt-stoffig.html">BeSite Kladblok</a>.</em></p>
</article>
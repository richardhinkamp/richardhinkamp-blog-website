<article>
    <div class="meta">
        <h1>Wat moeten we met Google+?</h1>

        <p class="date">
            Geplaatst op <strong>23-09-2011</strong>
        </p>
    </div>
    <p><img style="margin-bottom: 10px; float: right; width: 150px; height: 136px;" alt="Google+" src="/blogs/img/google-plus-logo.png" />Ongeveer drie maanden geleden werd <a target="_blank" href="http://plus.google.com">Google+</a> <a target="_blank" href="http://googleblog.blogspot.com/2011/06/introducing-google-project-real-life.html">gelanceerd</a> en sinds deze week is het <a target="_blank" href="http://webwereld.nl/nieuws/107994/google—nu-voor-iedereen-open.html">beschikbaar voor iedereen</a>. De grote vraag is nog steeds wat we nou moeten met Google+ aangezien er al zo veel sociale netwerken zijn. Je kunt onderhand je dag aardig vullen met Hyves/Facebook, Twitter en LinkedIn en moet Google+ daar bij naast, of misschien juist in plaatst van?</p>
    <p>Het lastige is dat Google+ niet heel duidelijk een alternatief voor een specifiek netwerk is. Het lijkt misschien veel op Facebook, maar je hoeft geen vrienden te worden om elkaars updates te kunnen zien en dat is weer een kenmerk dat veel op Twitter lijkt. Het is nog de vraag in hoeverre Google+ in het vaarwater van LinkedIn gaat zitten, op dit moment worden zakelijke accounts (bedrijven) nog niet toegestaan. Daarnaast probeert Google natuurlijk iets unieks neer te zetten met dingen als <a target="_blank" href="http://www.google.com/support/plus/bin/static.py?hl=nl&amp;guide=1257347&amp;page=guide.cs&amp;rd=1">Circles (Kringen)</a> en <a target="_blank" href="http://www.google.com/support/plus/bin/static.py?hl=nl&amp;guide=1257349&amp;page=guide.cs&amp;rd=1">Hangouts</a>.</p>
    <p>Persoonlijk zie ik wel wat in Google+ en met name door de Circles waar mee je personen kunt indelen. Zowel het kunnen bepalen van welke kring mensen je de updates leest als waar je iets naar toe stuurt maakt dit erg krachtig. Ik heb genoeg mensen in mijn Facebook en Twitter waar ik het leuk van vindt om op een zondagmiddag eens te lezen waar ze mee bezig zijn, maar ik niet de hele dag door "gestoord" wil worden. Andere groepen mensen vind ik weer interessant genoeg om daar wel regelmatig aandacht aan te geven. Overal is wel iets mogelijk, maar nergens zo uitgebreid als Circles.</p>
    <p>Het grote nadeel op dit moment is overduidelijk dat er nog te weinig mensen actief zijn op Google+ en dus de Circles zich nog niet kunnen bewijzen.</p>
    <p style="text-align: center;"><img style="width: 400px; height: 520px;" alt="My Google+ Experience" src="/blogs/img/my_googleplus_experience_by_findchaos.png" /></p>
    <p style="text-align: center;"><span style="font-size: small;"><em>de Google+ ervaring van veel mensen - via </em></span><a target="_blank" href="http://findchaos.tumblr.com/post/7581686156/my-google-experience"><span style="font-size: small;"><em>FindChaos</em></span></a></p>
    <p style="text-align: left;">Dit zal het grootste probleem van Google+ blijven, hoe overtuigen we de 750 miljoen Facebook gebruikers om over te gaan naar Google+? Natuurlijk rammelt Google heel hard aan de boom door Google+ te vermelden in de zoekmachine, bij Gmail en alle andere Google diensten. Heel veel mensen hebben al een Google account voor Gmail, Docs of Calendar of bijvoorbeeld AdWords en Analytics, dus de stap naar Google+ zou een kleine kunnen zijn. Het potentieel is er dus zeker, maar het gaat zeker niet vanzelf zoals Google zelf ook heeft ervaren met de eerdere poging een sociaal netwerk op te zetten genaamd <a target="_blank" href="http://www.orkut.com/">Orkut</a>, dat alleen in Brazillië succesvol is.</p>
    <p style="text-align: left;">Mocht je jezelf afvragen of Google+ wat voor je is, dan heeft social media guru <a target="_blank" href="https://plus.google.com/112374836634096795698">Guy Kawasaki</a> een <a target="_blank" href="http://www.openforum.com/articles/infographic-the-social-network-decision-tree">mooi schema gemaakt om je te helpen</a>.</p>
    <p style="text-align: left;">Wellicht tot ziens op Google+? Je kunt mij hier vinden: <a target="_blank" href="https://plus.google.com/102062707924503978533">+Richard Hinkamp</a> en hopelijk wordt ook ik actiever op dit medium binnenkort.</p>
</article>
